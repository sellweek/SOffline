Stack Overflow Offline
Podrobné zadanie práce
===================================
Stack Exchange - platforma zastrešujúca Stack Overflow a mnoho ďalších Q&A
komunít pravidelne na Archive.org zverejňuje exporty svojich databáz vo formáte
XML. Cieľom tejto semestrálnej práce je spracovať tieto XML súbory, uložiť ich
do SQL databáze a postaviť nad ňou užívateľské rozhranie, ktoré umožní v dátach
vyhľadávať a prehľadne ich zobrazovať.

Technológie použité na vypracovanie
-------------------------------------
- Jazyk C++ (samozrejme)
- Databáza SQLite.
   - Zvolená pre jej kompaktnosť a ľahkú integráciu do existujúcich C aplikácií.
   - Nevyžaduje inštaláciu žiadnych ďalších databázových serverov a vytvára jeden
     súbor, ktorý sa dá prenášať a zálohovať.
   - Podporuje model, kde namiesto jedného rozsiahleho dotazu môže programátor použiť
     bez ujmy na výkone viacero menších dotazov, čo výrazne uľahčilo tvorbu kódu pre
     užívateľské rozhranie
   - SQLite C rozhranie je zabalené do jednoduchého C++ rozhrania, implementovaného
     ako súčasť práce.
- Knižnica TinyXML2 na parsovanie XML súborov
  - Ide o malú a jednoducho integrovateľnú knižnicu, ktorá má natívne C++ rozhranie.
  - Použitie povolené počas mailovej konverzácie s J. Kukačkom dňa 1.4.2017
  - (počas implementácie práce sa výber knižnice ukázal ako nie úplne optimálny,
     keďže podporuje iba model DOM a nie streamovanie dát, importy veľkých XML
     súborov zaberajú zbytočne veľké množstvo pamäte)
- Neinteraktívne textové rozhranie
  - Program je bežná aplikácia príkazovej riadky, všetky informácie potrebné ku
    svojmu behu prijíma ako parametre príkazovej riadky
  - Zvolené pre
    - Jednoduchosť implementácie
    - Familiárnosť programátorov (ktorí môžu túto aplikáciu používať) s podobnými
      programami, napríklad man, info a podobne
    - Jednoduchosť integrácie s inými programami pomocou unixových pipes.

Funkcionalita práce
-------------------------------------
- Import
  - Program je schopný po zadaní zložky s XML súbormi z Data Dumpu vytvoriť SQLite
    databázu s adekvátnou štruktúrou a vložiť do nej dáta
- Zobrazenie postu
  - "Post" v terminológií Stack Exchange je ľubovoľná otázka, odpoveď na otázku
    alebo wiki článok. Každý post môže mať aj komentáre.
  - Každý post môže mať komentáre a má rôzne metadáta.
  - V prípade, že užívateľ pozná ID postu (vo všetkých výpisoch je ID prvé),
    môže si zobraziť informácie o ňom, jeho obsah a komentáre naň.
- Zobrazenie vlákna
  - Ak má užívateľ ID odpovede alebo otázky, na jej základe si dokáže vypísať kompletné
    vlákno, tj. otázku, odpoveď, ktorú autor otázky vybral ako správnu a aj ostatné odpovede,
    zoradené podľa skóre, ktoré im ostatní užívatelia dali.
- Vyhľadávanie v otázkach a odpovediach
  - Je možné vyhľadávať prostredníctvom výrazou so syntaxou SQL LIKE.
  - Je možné vybrať, či sa vyhľadávať má len v titulkoch alebo v celých
    textoch a či len v otázkach alebo aj v odpovediach.
- Zobrazenie posledných otázok
  - Je možné zobraziť určitý počet posledne položených otázok.
- Zobrazenie zoznamu užívateľov
  - Je možné zobraziť určitý počet užívateľov, zoradených podľa vybraného kritéria.
- Zobrazenie profilu užívateľa
  - Na základe mena užívateľa (s použitím SQL LIKE syntaxe) sa dá zobraziť jeho kompletný
    profil, vrátane jeho otázok a odpovedí.
- Zobrazenie zoznamu tagov
  - Je možné zobraziť určitý počet tagov, zoradených podľa vybraného kritéria.
- Zobrazenie informácií o tagu
  - Na základe mena tagu (s použitím SQL LIKE syntaxe) sa dá zobraziť jeho kompletný
    popis a otázky, ktoré sú ním označené.
- Vykonanie ľubovoľného SQL dotazu.
  - Je možné programu dať ľubovoľný SQL dotaz, ktorý vracia zoznam ID objektov, ktoré dokáže
    vypísať (posty, komentáre, užívatelia, tagy) a program tieto objekty vypíše.
